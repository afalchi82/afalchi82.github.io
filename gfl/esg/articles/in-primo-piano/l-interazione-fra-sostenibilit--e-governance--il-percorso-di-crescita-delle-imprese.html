<p class=MsoNormal style='text-align:justify'><b>Definizione del concetto di
        sostenibilità e sua declinazione nel mondo delle imprese<o:p></o:p></b></p>

<p class=MsoNormal style='text-align:justify'>La sensibilità verso i temi
    ecologici e della sostenibilità sociale è in crescendo nel mondo finanziario e
    societario. In particolare, il termine “sostenibilità” è oramai di uso
    frequente, ma l'<b>evoluzione non è stata e non è breve.<o:p></o:p></b></p>

<p class=MsoNormal style='text-align:justify'>Il <b>concetto di</b> “<b>sviluppo
        sostenibile</b>” nel contesto economico aziendale è stato introdotto
    ufficialmente per la prima volta nel rapporto conosciuto come “<span class=SpellE><b><i>Our</i></b></span><b><i> Common Future</i></b>”, ovvero il
    rapporto finale della Commissione mondiale sull'ambiente e lo sviluppo,
    istituita in ambito Onu nel 1983 e presieduta da <span class=SpellE>Gro</span>
    Harlem Brundtland. In esso si definisce “sviluppo sostenibile” ciò che “<i>soddisfa
        i bisogni del presente senza compromettere la capacità delle future generazioni
        di soddisfare i propri</i>”. </p>

<p class=MsoNormal style='text-align:justify'>Ad esso hanno fatto riferimento
    tutti i documenti e le conferenze globali successive, fino all'adozione, nel
    settembre 2015, dell'Agenda 2030 delle Nazioni Unite per lo Sviluppo
    Sostenibile. </p>

<p class=MsoNormal style='text-align:justify'>In sostanza, si può definire
    “sviluppo sostenibile” la capacità di condurre ad equilibrio la sostenibilità
    sociale, quella economica e quella ambientale. Si tratta di una responsabilità
    globale che investe tutti gli attori della scena economica, dagli imprenditori,
    ai manager, agli intermediari, agli investitori.</p>

<p class=MsoNormal style='text-align:justify'>Ciò ha determinato, ad esempio
    nel <b>mondo della finanza</b>, la <b>ricerca di <i>standard </i>comuni</b> per
    valutare le imprese quotate in base ai criteri ESG (<span class=SpellE>Environmental</span>,
    Social, Governance). </p>

<p class=MsoNormal style='text-align:justify'>Gli obiettivi ESG sono sempre più
    radicati anche all'interno delle aziende. </p>

<p class=MsoNormal style='text-align:justify'>Nel mondo dei <b>grandi gruppi
        societari</b> si tende, in particolare, a raggiungere tali obiettivi con l'<b>elaborazione
        di piani strategici </b>caratterizzati da una crescita del valore economico
    sostenibile; si parla, quindi, di transizione energetica, di e-<span class=SpellE>mobility</span>, di decarbonizzazione, di diversità e di
    inclusione. </p>

<p class=MsoNormal style='text-align:justify'>È evidente, poi, che l'emergenza
    sanitaria causata dal COVID-19 e le problematiche connesse al <span class=SpellE><i>climate</i></span><i> <span class=SpellE>change</span></i>,
    hanno portato negli ultimi tempi a far percepire sempre più la necessità di
    integrare le tematiche ESG nei processi di business delle aziende, in linea con
    quanto sostenuto a livello mondiale dall'Agenda 2030 per lo Sviluppo
    Sostenibile. </p>

<p class=MsoNormal style='text-align:justify'>Degna di nota è l'importante
    iniziativa che si è sviluppata, a supporto delle imprese, con la creazione di
    una <b>apposita piattaforma digitale</b>, <b>“Open-es”</b>, dedicata alla
    sostenibilità nelle filiere industriali e aperta a tutte le realtà impegnate
    nel percorso di transizione energetica. </p>

<p class=MsoNormal style='text-align:justify'>Si tratta di una piattaforma
    aperta a tutte le imprese, frutto della partnership tra Eni, Boston Consulting
    Group (BCG) e Google Cloud, nella quale il modello dati ESG si basa sulle
    metriche base definite nell'iniziativa “Stakeholder <span class=SpellE>Capitalism</span>
    <span class=SpellE>Metrics</span>” del World <span class=SpellE>Economic</span>
    Forum ed ha l'obiettivo di permettere a tutte le tipologie di società, ivi
    incluse le PMI, di misurarsi in un percorso di crescita e sviluppo sui valori
    della sostenibilità.
</p>

<p class=MsoNormal style='text-align:justify'>Dal punto di vista istituzionale,
    il <b>legislatore italiano</b>, il primo a livello europeo, coerentemente con
    la strategia adottata dalla Comunità Europea e “dando corpo” al <b>concetto di <i>Corporate</i>
        <i>Social <span class=SpellE>Responsibility</span></i></b> nell'ordinamento
    giuridico (del quale si dà menzione nel successivo paragrafo), ha regolamentato
    le c.d. “<b>società benefit</b>”. <span style='mso-spacerun:yes'> </span>Non si
    tratta di nuovi “tipi” sociali, bensì di società che integrano nel proprio
    oggetto sociale, oltre agli obiettivi di profitto, lo scopo di avere un <b>impatto
        positivo sulla società e sull'ambiente</b>, ovvero la riduzione di taluni
    effetti negativi, accettando di osservare codici etici e/ o di corporate
    governance. Per raggiungere lo <i>status</i> di “società benefit” è necessario
    procedere ad effettuare alcune modifiche statutarie: occorre introdurre,
    accanto alla denominazione sociale, le parole “Società Benefit” (come nella
    denominazione di Eni Gas e Luce) o l'abbreviazione “SB” ed utilizzare tale
    denominazione nella documentazione e nelle comunicazioni verso terzi. </p>

<p class=MsoNormal style='text-align:justify'>Nell'oggetto sociale andranno
    indicate anche le finalità di beneficio comune all'esercizio dell'attività
    economica e nei confronti di persone, comunità, territori, ambiente, beni e
    attività culturali e sociali, enti e associazioni e gruppi di soggetti
    coinvolti, direttamente o indirettamente, dall'attività delle società. Ai sensi
    dell'art. 1, c. 378, L. 208/2015, il <b>beneficio comune</b> è identificabile
    nel “<i>perseguimento – nell'esercizio dell'attività economica delle società
        benefit – di uno o più effetti positivi, o la riduzione degli effetti negativi,
        su una o più categorie di cui al comma 376</i>”. La Legge impone, inoltre, la
    nomina di uno o più “<i>soggetti responsabili cui affidare funzioni e compiti
        volti al perseguimento delle finalità di beneficio comune</i>”. </p>

<p class=MsoNormal style='text-align:justify'>Dovrà poi essere evidenziato che
    fra i doveri/poteri degli amministratori vi è quello di bilanciare l'interesse
    dei soci con il perseguimento di finalità di interesse comune e con gli
    interessi delle categorie indicate nell'oggetto sociale.<b><i>
            <o:p></o:p>
        </i></b></p>

<p class=MsoNormal style='text-align:justify'>A <b>livello comunitario</b>,
    invece, il <b>Regolamento UE 2020/852</b> ha introdotto nel sistema normativo
    europeo la tassonomia delle attività economiche eco-compatibili, ovvero la
    classificazione delle attività che possono essere considerate sostenibili
    tenendo in considerazione il rispettivo allineamento agli obiettivi ambientali
    dell'Unione Europea (Agenda ONU 2030) e al rispetto di alcune clausole di
    carattere sociale. Si segnala, peraltro, che l'adozione di un Regolamento
    comunitario ha diretta e immediata applicazione in tutto il territorio dell'UE
    e quindi in ciascun Stato Membro.</p>

<p class=MsoNormal style='text-align:justify'><b>La responsabilità sociale
        della impresa: le linee guida dell'OCSE e la risoluzione del Parlamento europeo
        del 10 marzo 2021<o:p></o:p></b></p>

<p class=MsoNormal style='text-align:justify'>Dalla fine del ventesimo secolo
    in Europa e negli Stati Uniti, a seguito dell'introduzione di una serie di
    riforme sociali, si diffonde sempre più il concetto di “<i>Corporate Social <span class=SpellE>Responsibility</span></i>” (CSR) come obbligo di
    un'organizzazione
    di perseguire il proprio business in armonia con gli obiettivi sociali e
    ambientali del territorio di riferimento, in un'ottica di sostenibilità. </p>

<p class=MsoNormal style='text-align:justify'>Tale concetto, introdotto
    dall'economista Howard <span class=SpellE>Rothmann</span> Bowen nel 1953 (poi
    considerato il padre della CSR), viene successivamente ripreso da altri autori,
    che enfatizzano l'importanza della sostenibilità verso le problematiche sociali
    e ambientali, fino a raggiungere un maggiore interesse a livello internazionale
    alla fine degli anni ‘90: diventa, in tal modo, evidente per le organizzazioni
    che essere socialmente responsabili rappresenta l'unica strada per fronteggiare
    le sfide e le opportunità future e conseguire un risultato positivo nel medio e
    lungo periodo. </p>

<p class=MsoNormal style='text-align:justify'>La CSR, intesa quale fenomeno di <i>self-<span class=SpellE>regulation</span></i> delle imprese volto a dare
    rilevanza ad
    istanze sociali e ambientali nella conduzione del proprio business, si è
    espressa inizialmente negli Stati Uniti, attraverso l'introduzione del modello
    societario delle <b>Benefit Corporation e </b>l'<b>attenzione ai criteri ESG</b>,
    per poi assumere una portata internazionale, ricevendo una significativa
    attenzione da parte dell'Unione Europea e di riflesso anche dal nostro
    ordinamento.</p>

<p class=MsoNormal style='text-align:justify'>Dal punto di vista normativo-regolamentare,
    la <b>sostenibilità intesa come “dovuta diligenza” delle imprese</b> <b>nella
        salvaguardia dei diritti umani</b> ha avuto, invece, una primissima espressione
    nelle Linee guida OCSE del 25 maggio 2011 destinate alle imprese
    multinazionali. </p>

<p class=MsoNormal style='text-align:justify'>Si tratta di <b>raccomandazioni
        non vincolanti</b> sulla condotta d'impresa responsabile che i Governi
    rivolgono alle imprese multinazionali riconoscendo che le attività
    imprenditoriali possono avere impatti negativi sui lavoratori, sui diritti
    umani, sull'ambiente, sulla lotta alla corruzione, sui consumatori e anche sul
    governo societario. </p>

<p class=MsoNormal style='text-align:justify'>Tali Linee guida raccomandano che
    le imprese attuino il dovere di diligenza con un approccio basato sul rischio,
    al fine di affrontare e, per quanto possibile, evitare gli impatti negativi
    legati alle proprie attività, alle catene di fornitura e alle altre relazioni
    commerciali. Trattandosi esclusivamente di strumenti di carattere volontario,
    tuttavia, in base ad uno studio della Commissione Europea del febbraio 2020,
    solo il 37% delle imprese ha attuato la dovuta diligenza in materia di diritti
    umani, benché molte si siano dichiarate favorevoli all'introduzione a livello
    comunitario di norme che ne tengano adeguata considerazione.</p>

<p class=MsoNormal style='text-align:justify'>Dal punto di vista strettamente
    istituzionale, è invece soltanto con la <b>risoluzione del Parlamento Europeo
        del 10 marzo 2021</b>, che la Commissione europea si fa promotrice di una
    richiesta molto importante: quella di varare nuove norme sulla “<b>dovuta
        diligenza</b>” e sulla responsabilità delle imprese nel rispetto dei diritti
    umani, emanando una direttiva per uniformare la legislazione degli Stati
    Membri. </p>

<p class=MsoNormal style='text-align:justify'>Nella proposta di direttiva
    europea, il Parlamento definisce la “dovuta diligenza” come l'obbligo di
    un'impresa di adottare tutte le misure proporzionate e commisurate a
    scongiurare impatti negativi della propria attività sui diritti umani,
    sull'ambiente o sulla buona governance, lungo tutte le catene di valore.
    Secondo il Parlamento, il dovere di diligenza dovrebbe essere una condizione
    per l'accesso al mercato europeo, e sarà indispensabile che gli accordi
    commerciali dell'Unione Europea tengano conto del divieto di importazione di
    prodotti legati a gravi violazioni dei diritti umani.</p>

<p class=MsoNormal style='text-align:justify'>
    <o:p>&nbsp;</o:p>
</p>

<p class=MsoNormal style='text-align:justify'><b>Il nuovo codice di
        autodisciplina delle imprese quotate: il valore dato alla sostenibilità<o:p></o:p></b></p>

<p class=MsoNormal style='text-align:justify'>Il Comitato per la <i>Corporate
        Governance</i> ha approvato, nel gennaio 2020, il nuovo <b>Codice di
        Autodisciplina delle società quotate sul Mercato Telematico Azionario</b>
    (“MTA”) gestito da Borsa Italiana. Le società che intendono adottare il “<b>Codice
        di <i>Corporate Governance</i></b>” lo hanno dovuto applicare a partire dal
    primo esercizio che inizia successivamente al 31 dicembre 2020, informandone il
    mercato nella relazione sul governo societario da pubblicarsi nel corso del
    2022.</p>

<p class=MsoNormal style='text-align:justify'>Una delle innovazioni più
    significative del nuovo Codice è la <b>maggiore centralità data alla
        sostenibilità</b> come “<i>obiettivo che guida l'azione dell'organo di
        amministrazione e che si sostanzia nella creazione di valore nel lungo termine
        a beneficio degli azionisti, tenendo conto degli interessi degli altri
        stakeholder rilevanti per la società</i>”. Il successo sostenibile diventa
    quindi un obiettivo che orienta la gestione sociale, che si suddivide in <b>due
        diverse declinazioni</b>:</p>

<p class=MsoListParagraphCxSpFirst style='text-align:justify;
mso-list:l0 level1 lfo2'><span style='font-family:Symbol;
mso-fareast-font-family:Symbol;mso-bidi-font-family:Symbol'><span style='mso-list:Ignore'>·<span
                                                                                                                                    style='font:7.0pt "Times New Roman"'>&nbsp;&nbsp;&nbsp;
            </span></span></span>la creazione di valore nel lungo termine a
    beneficio degli azionisti;</p>

<p class=MsoListParagraphCxSpLast style='text-align:justify;
mso-list:l0 level1 lfo2'><span style='font-family:Symbol;
mso-fareast-font-family:Symbol;mso-bidi-font-family:Symbol'><span style='mso-list:Ignore'>·<span
                                                                                                                                    style='font:7.0pt "Times New Roman"'>&nbsp;&nbsp;&nbsp;
            </span></span></span>il tener conto degli interessi degli altri
    stakeholder rilevanti per la società. Ciò comporta che il profitto non può
    essere circoscritto a visioni speculative di breve termine, ma rimane comunque,
    in ultima istanza, lo scopo degli azionisti e quindi oggetto di dovere gestorio
    da parte degli amministratori. Si supera, inoltre, il paradigma dello <i>shareholder
        <span class=SpellE>value</span></i>: gli amministratori devono tener conto
    degli interessi dei c.d. portatori di interessi (altri s<i>takeholder</i>) e
    ciò estende la loro discrezionalità verso scelte e politiche che tengano conto
    del dialogo con gli stakeholder, laddove in precedenza il focus era interamente
    sugli azionisti. Anche in questo caso, tuttavia, la valutazione e il
    perseguimento anche di interessi degli altri stakeholder rimane, in ogni caso,
    sempre <i>profit-<span class=SpellE>oriented</span></i>. Non si può, tuttavia,
    affermare che il Codice risolva la nota contrapposizione fra istituzionalismo e
    contrattualismo come pure l'antagonismo fra le teorie della <i>shareholder <span class=SpellE>value</span></i> e della <i>stakeholder <span
                                                                                                                                class=SpellE>value</span></i>
    propendendo in modo determinato per l'una o per l'altra. Peraltro, oggi si può
    affermare che l'antinomia fra contrattualismo e istituzionalismo non è più
    attuale dal momento che la massimizzazione del valore per gli azionisti (<i>shareholder
        <span class=SpellE>value</span></i>) non impedisce il tener conto di obiettivi
    e di interessi degli altri stakeholders. </p>

<p class=MsoNormal style='text-align:justify'>In ogni caso, ciò che rileva è
    che il principio della sostenibilità, ha acquisito un rilievo ufficiale tanto
    da elevarsi a <b>guida dell'organo di amministrazione</b> il quale, coadiuvato
    da un comitato consiliare <i>ad hoc</i>, avrà il compito di <b>integrare gli
        obiettivi di sostenibilità con la predisposizione del piano industriale della
        società</b> e/o del gruppo di riferimento. </p>

<p class=MsoNormal style='text-align:justify'>Il nuovo piano strategico di A2A,
    ad esempio, si caratterizza per un forte contributo all'accelerazione della
    decarbonizzazione del Paese.</p>

<p class=MsoNormal style='text-align:justify'><b>La rendicontazione non
        finanziaria (di sostenibilità)<o:p></o:p></b></p>

<p class=MsoNormal style='text-align:justify'>L'Unione europea nel <b>Libro
        verde della Commissione</b> (2001) definisce il “<b>bilancio di sostenibilità</b>”
    come “<i>l'integrazione volontaria delle preoccupazioni sociali ed ecologiche
        delle imprese nelle loro operazioni commerciali e nei loro rapporti con le
        parti interessate</i>”. </p>

<p class=MsoNormal style='text-align:justify'>Anche il Ministero dell'Interno
    in Italia ha indicato una definizione ufficiale affermando che “<i>il Bilancio
        Sociale è l'esito di un processo con cui l'amministrazione rende conto delle
        scelte, delle attività, dei risultati e dell'impiego di risorse in un dato
        periodo, in modo da consentire ai cittadini e ai diversi interlocutori di
        conoscere e formulare un proprio giudizio su come l'amministrazione interpreta
        e realizza la sua missione istituzionale e il suo mandato</i>”.</p>

<p class=MsoNormal style='text-align:justify'>Con il bilancio di sostenibilità
    una impresa, un ente pubblico, un'associazione, comunica periodicamente, in
    modo volontario, i risultati della sua attività, non limitandosi ai soli <b>aspetti
        finanziari e contabili</b>, ma rendicontando i <b>risultati sociali e
        ambientali generati dall'azienda</b> nello svolgimento della sua attività.
    Nell'ambito profit, la rendicontazione delle informazioni non finanziarie è
    obbligatoria per le aziende quotate e del settore bancario-assicurativo e di
    grandi dimensioni (ex <span class=SpellE>D.Lgs.</span> 254/2016 che recepisce
    la Dir. UE 2014/95/UE), mentre è volontaria per la restante platea di aziende. </p>

<p class=MsoNormal style='text-align:justify'>Più in dettaglio, il <span class=SpellE>D.Lgs.</span> 246/2016 richiama 5 ambiti di rendicontazione:</p>

<p class=MsoListParagraphCxSpFirst style='text-align:justify;
mso-list:l1 level1 lfo3'><span style='mso-bidi-font-family:
Calibri;mso-bidi-theme-font:minor-latin'><span style='mso-list:Ignore'>1. <span style='font:7.0pt "Times New Roman"'>
            </span></span></span>lotta
    alla corruzione attiva e passiva;</p>

<p class=MsoListParagraphCxSpMiddle style='text-align:justify;
mso-list:l1 level1 lfo3'><span style='mso-bidi-font-family:
Calibri;mso-bidi-theme-font:minor-latin'><span style='mso-list:Ignore'>2. <span style='font:7.0pt "Times New Roman"'>
            </span></span></span>ambiente;</p>

<p class=MsoListParagraphCxSpMiddle style='text-align:justify;
mso-list:l1 level1 lfo3'><span style='mso-bidi-font-family:
Calibri;mso-bidi-theme-font:minor-latin'><span style='mso-list:Ignore'>3. <span style='font:7.0pt "Times New Roman"'>
            </span></span></span>personale;</p>

<p class=MsoListParagraphCxSpMiddle style='text-align:justify;
mso-list:l1 level1 lfo3'><span style='mso-bidi-font-family:
Calibri;mso-bidi-theme-font:minor-latin'><span style='mso-list:Ignore'>4. <span style='font:7.0pt "Times New Roman"'>
            </span></span></span>sociale;</p>

<p class=MsoListParagraphCxSpLast style='text-align:justify;
mso-list:l1 level1 lfo3'><span style='mso-bidi-font-family:
Calibri;mso-bidi-theme-font:minor-latin'><span style='mso-list:Ignore'>5. <span style='font:7.0pt "Times New Roman"'>
            </span></span></span>diritti
    umani.</p>

<p class=MsoNormal style='text-align:justify'>Si precisa, inoltre, che le
    aziende devono rendicontare anche su temi specifici e rilevanti per loro. In
    relazione a tali ambiti, l'azienda deve mettere in evidenza modalità di
    gestione, rischi, politiche e performance, come pure rendicontare sul modello di
    business. </p>

<p class=MsoNormal style='text-align:justify'>Da notare è che la dichiarazione
    non finanziaria prevista dal <span class=SpellE>D.Lgs.</span> 254/2016 è
    soggetta all'iter approvativo e pubblicitario previsto per il bilancio
    civilistico. </p>

<p class=MsoNormal style='text-align:justify'>Il documento è quindi depositato
    presso il Registro delle imprese e reso pubblico attraverso i canali
    istituzionali (sito internet).</p>

<p class=MsoNormal style='text-align:justify'>Il <b>bilancio di sostenibilità
        ha diversi vantaggi</b> per le aziende:</p>

<p class=MsoListParagraphCxSpFirst style='text-align:justify;
mso-list:l2 level1 lfo5'><span style='font-family:Symbol;
mso-fareast-font-family:Symbol;mso-bidi-font-family:Symbol'><span style='mso-list:Ignore'>·<span
                                                                                                                                    style='font:7.0pt "Times New Roman"'>&nbsp;&nbsp;&nbsp;
            </span></span></span><i>in primis</i>, un impatto ambientale e
    sociale, in quanto comunicare agli stakeholders, interni ed esterni, quali sono
    le azioni sostenibili attuate dalla azienda e volte al miglioramento
    dell'impatto ambientale e sociale migliorano la sua reputazione; inoltre,</p>

<p class=MsoListParagraphCxSpMiddle style='text-align:justify;
mso-list:l2 level1 lfo5'><span style='font-family:Symbol;
mso-fareast-font-family:Symbol;mso-bidi-font-family:Symbol'><span style='mso-list:Ignore'>·<span
                                                                                                                                    style='font:7.0pt "Times New Roman"'>&nbsp;&nbsp;&nbsp;
            </span></span></span>l'utilizzo di nuove metodologie e tecnologie nei
    diversi processi produttivi dà la possibilità alle imprese di avvicinarsi a
    nuove forme di finanziamento e di investimento, oltre che di scoprire nuovi
    ambiti di business legati alla sostenibilità;</p>

<p class=MsoListParagraphCxSpMiddle style='text-align:justify;
mso-list:l2 level1 lfo5'><span style='font-family:Symbol;
mso-fareast-font-family:Symbol;mso-bidi-font-family:Symbol'><span style='mso-list:Ignore'>·<span
                                                                                                                                    style='font:7.0pt "Times New Roman"'>&nbsp;&nbsp;&nbsp;
            </span></span></span>vengono poi eliminati i costi operativi
    inefficienti e messo in atto un monitoraggio e un miglioramento continuo delle
    performance, oltre che di maggiore efficienza nella gestione dei rischi;</p>

<p class=MsoListParagraphCxSpLast style='text-align:justify;
mso-list:l2 level1 lfo5'><span style='font-family:Symbol;
mso-fareast-font-family:Symbol;mso-bidi-font-family:Symbol'><span style='mso-list:Ignore'>·<span
                                                                                                                                    style='font:7.0pt "Times New Roman"'>&nbsp;&nbsp;&nbsp;
            </span></span></span>infine, poiché la redazione del bilancio di
    sostenibilità è un processo che coinvolge in maniera diretta i dipendenti
    dell'azienda, ciò implicitamente aumenta la fidelizzazione, la motivazione e
    l'efficienza dei dipendenti.</p>

<p class=MsoNormal style='text-align:justify'><b>La politica di sostenibilità
        nelle remunerazioni nelle società quotate<o:p></o:p></b></p>

<p class=MsoNormal style='text-align:justify'>Un altro aspetto rilevante
    dell'orientamento delle imprese verso la sostenibilità è dato dall'integrazione
    di <b>parametri di performance<i> </i>non finanziaria</b> all'interno delle
    politiche di remunerazione degli amministratori, in particolare di quelli
    esecutivi. </p>

<p class=MsoNormal style='text-align:justify'>Con l'entrata in vigore della Dir.
    (UE) 2017/828 (<b>Shareholders' <span class=SpellE>Rights</span> Directive 2,
        “SHRD 2”</b>) oltre che della pubblicazione del nuovo Codice di Corporate
    Governance (menzionato nel paragrafo che precede), le società quotate italiane
    stanno focalizzando sempre di più la loro attenzione sugli aspetti relativi
    alla sostenibilità nella gestione aziendale, alla trasparenza delle strutture
    organizzative e alle attività di engagement degli azionisti. </p>

<p class=MsoNormal style='text-align:justify'>Più precisamente, il <b>Codice di
        corporate governance 2020</b> incoraggia le società quotate italiane verso una
    sostenibilità di lungo periodo anche attraverso specifiche raccomandazioni
    relative alle politiche di remunerazione degli amministratori esecutivi e del
    top management di queste ultime, prevedendo che una parte significativa della
    loro remunerazione variabile sia legata alle performance della società anche in
    termini di requisiti ESG. </p>

<p class=MsoNormal style='text-align:justify'>La Dir. (UE) 2017/828 è stata
    recepita in Italia con il <span class=SpellE>D.Lgs.</span> 49/2019 e
    rappresenta la novità legislativa di maggiore impatto per quanto riguarda
    l'allineamento degli interessi degli azionisti con quelli delle società. </p>

<p class=MsoNormal style='text-align:justify'>Il <span class=SpellE>D.Lgs.</span>
    49/2019 ha, di fatto, trasposto nel sistema legislativo italiano le
    disposizioni della SHRD 2 relative alla remunerazione degli amministratori e
    dei key manager delle società quotate italiane, introducendo in particolare il
    diritto dei soci ad esprimersi obbligatoriamente in maniera vincolante in
    merito alla politica di remunerazione in sede assembleare. </p>

<p class=MsoNormal style='text-align:justify'>A seguito della promulgazione
    della SHRD 2 e della conclusione del relativo procedimento di consultazione
    pubblica, CONSOB ha altresì modificato la normativa in materia di
    remunerazione, intervenendo, in particolare, sul formato della “<i>Relazione
        sulla politica in materia di remunerazione e sui compensi corrisposti</i>” che
    le società quotate sono chiamate ad approvare in occasione dell'assemblea
    annuale (la “Relazione sulla Remunerazione”). </p>

<p class=MsoNormal style='text-align:justify'>Le società devono, pertanto,
    redigere la <b>Relazione sulla Remunerazione</b> sulla base dei nuovi schemi e
    gli azionisti sono inoltre tenuti ad esprimere due voti separati in merito alle
    due sezioni della relazione sulla remunerazione.</p>

<p class=MsoNormal style='text-align:justify'>La correlazione fra la
    remunerazione variabile di breve (ovvero quella annuale) e quella di lungo
    periodo ai fattori ESG è la <b>modalità per guidare i comportamenti verso il
        raggiungimento degli obiettivi di sostenibilità</b>, in quanto significa
    riporre fiducia e responsabilità nel top management che, accanto ai
    tradizionali indicatori di performance economico-finanziari e patrimoniali,
    trova indicatori con riguardo ad ambiti non tradizionali quali quelli legati
    alla sostenibilità. </p>

<p class=MsoNormal style='text-align:justify'>Inizialmente, i fattori più
    utilizzati all'interno dei sistemi incentivanti appartenevano all'area
    ambientale (<span class=SpellE><i>environment</i></span>) (ad esempio, la
    riduzione delle emissioni di CO2, l'approvvigionamento da fonti di energia
    pulita e il concetto di economia circolare) e all'area di <i>governance </i>(con
    modelli e strutture che presidino le tematiche di distribuzione di poteri, con
    un efficace controllo dei rischi, con la fluidità dei processi, con l'efficacia
    dei comitati <span class=SpellE>endo</span>-consiliari), ma ora vengono presi
    in considerazione anche i <b>fattori sociali</b>, ovvero quelli che riguardano
    le tematiche di “diversità” e di “inclusione” (ad esempio, perseguendo
    obiettivi di equità retributiva e su sistemi HR che riconoscano e valorizzino
    il talento indipendentemente da genere, etnia, orientamento sessuale o
    qualsiasi altro elemento potenzialmente discriminante, oppure con il
    raggiungimento della parità di genere su posizioni di responsabilità).</p>

<p class=MsoNormal style='text-align:justify'><b>Il Piano Nazionale di Ripresa
        e Resilienza (“PNRR”)<o:p></o:p></b></p>

<p class=MsoNormal style='text-align:justify'>Obiettivi di sostenibilità per le
    aziende derivano anche dal c.d. “Piano Nazionale di Ripresa e Resilienza” (“<b>PNRR</b>”),
    un piano strategico elaborato dal Governo italiano per poter accedere ai fondi
    stanziati dal “Next Generation EU” (NGEU), il programma che l'Unione Europea ha
    approvato per far fronte alla crisi provocata dall'epidemia COVID-19. Il PNRR
    prevede una serie di investimenti e attività da realizzare e sviluppare in vari
    settori per poter far riprendere l'economia italiana, duramente provata dalla
    pandemia. </p>

<p class=MsoNormal style='text-align:justify'>Tra i <b>focus strategici</b> del
    piano vi sono la transizione ecologica, che si realizza attraverso la riduzione
    degli inquinanti, il dissesto territoriale, l'impatto delle produzioni
    sull'ambiente, il miglioramento della qualità di vita e la sicurezza
    ambientale, e l'inclusione sociale che include la promozione della parità di
    genere, la valorizzazione dei giovani come risorsa di sviluppo, il superamento
    delle differenze nel territorio italiano. </p>

<p class=MsoNormal style='text-align:justify'>In generale, l'orientamento delle
    imprese è quello di una sempre maggiore consapevolezza di quanto sia importante
    mettere a bilancio, svilupparsi e crescere nel pieno rispetto della
    sostenibilità. </p>

<p class=MsoNormal style='text-align:justify'>Tutto ciò si riflette anche sulla
    governance mediante l'istituzione di comitati o di organi che riportano al
    consiglio di amministrazione circa i temi di sostenibilità, ovvero adottando
    all'interno dei propri piani industriali un piano strategico orientato alla
    piena neutralità climatica o ad un percorso di decarbonizzazione.</p>

<p class=MsoNormal style='text-align:justify'><b>L'impatto della sostenibilità
        sulle clausole statutarie e/o sui doveri degli amministratori<o:p></o:p></b></p>

<p class=MsoNormal style='text-align:justify'>Il <b>diritto societario italiano</b>
    attualmente non contempla una specifica previsione che comporti un obbligo di
    considerare nella gestione sociale gli interessi di soggetti diversi dagli
    azionisti (i c.d. stakeholders). Tuttavia, come si evince dai precedenti
    paragrafi, il <b>percorso verso la sostenibilità è chiaramente stato delineato</b>
    dai provvedimenti che via via sono stati adottati, quali ad esempio, fra quelli
    citati, la disciplina delle società benefit, il bilancio di sostenibilità, il
    codice di autodisciplina delle società quotate. </p>

<p class=MsoNormal style='text-align:justify'>È, peraltro, vero che, per le
    loro funzioni, tipicamente gestorie, gli amministratori devono in ogni caso
    valutare i vari interessi coinvolti (anche quelli ambientali e sociali), al
    fine di evitare i rischi che potrebbero compromettere la redditività dell’impresa.
</p>

<p class=MsoNormal style='text-align:justify'>Come ampiamente delineato dal <b>Rapporto
        Assonime</b> del giugno 2021 “Doveri degli amministratori e sostenibilità”, si
    discute, quindi, sulla modalità migliore per dare ufficialità con un adeguato
    fondamento normativo a tali principi nel diritto societario. In particolare, la
    scelta può essere incidere a livello statutario contemplando direttamente
    nell'oggetto sociale temi relativi alla sostenibilità (come, ad esempio, è
    stato fatto nello statuto di Snam o di Hera) oppure richiamando nei poteri di
    gestione degli amministratori il principio secondo il quale il consiglio deve
    guidare la società perseguendo il successo e la crescita sostenibile a
    beneficio degli azionisti (come è stato proposto dal C.d.a. di <span class=SpellE>Sesa</span>). </p>

<p class=MsoNormal style='text-align:justify'>È evidente che inserire specifici
    doveri in materia di sostenibilità nello statuto, comporta da un lato un
    impegno forte da parte della società, impegno che operativamente si riflette
    sui manager che gestiscono la società stessa e dall'altro, una visibilità ed
    attrazione maggiore per gli investitori che sono sempre più esigenti su tali
    temi.</p>

<p class=MsoNormal style='text-align:justify'>In tale ambito, lo studio
    Assonime citato conclude sostenendo l'opportunità di una Raccomandazione
    europea che chieda agli Stati membri di assicurare che i relativi ordinamenti
    nazionali:</p>

<p class=MsoListParagraphCxSpFirst style='margin-left:54.0pt;mso-add-space:
auto;text-align:justify;text-indent:-36.0pt;mso-list:l3 level1 lfo6'><span style='mso-bidi-font-family:Calibri;mso-bidi-theme-font:minor-latin'><span
                                                                                                                                style='mso-list:Ignore'>(i)<span
                                                                                                                                    style='font:7.0pt "Times New Roman"'>&nbsp;&nbsp;
            </span></span></span>riconoscano il dovere fiduciario degli
    amministratori delle imprese di grandi dimensioni di tener conto della
    sostenibilità ambientale e sociale dell'attività d'impresa nel perseguimento
    della creazione di valore a lungo temine, come già affermato nel nuovo Codice
    italiano sulla Corporate Governance per le società quotate; </p>

<p class=MsoListParagraphCxSpMiddle style='margin-left:54.0pt;mso-add-space:
auto;text-align:justify;text-indent:-36.0pt;mso-list:l3 level1 lfo6'><span style='mso-bidi-font-family:Calibri;mso-bidi-theme-font:minor-latin'><span
                                                                                                                                style='mso-list:Ignore'>(ii)<span
                                                                                                                                    style='font:7.0pt "Times New Roman"'>
            </span></span></span>affidino agli amministratori il compito di
    ponderare gli interessi degli stakeholder rilevanti nell'ambito della loro
    responsabilità gestoria; </p>

<p class=MsoListParagraphCxSpLast style='margin-left:54.0pt;mso-add-space:auto;
text-align:justify;text-indent:-36.0pt;mso-list:l3 level1 lfo6'><span style='mso-bidi-font-family:Calibri;mso-bidi-theme-font:minor-latin'><span
                                                                                                                                style='mso-list:Ignore'>(iii)<span
                                                                                                                                    style='font:7.0pt "Times New Roman"'>&nbsp;&nbsp;&nbsp;&nbsp;
            </span></span></span>salvaguardino l'esclusiva responsabilità dei
    soci di agire per la violazione dei doveri fiduciari, anche in funzione
    dell'adeguata considerazione degli interessi degli stakeholder.</p>

<p class=MsoNormal style='text-align:justify'>Attualmente, pertanto, non si può
    ragionevolmente affermare che sorga una vera e propria responsabilità degli
    amministratori per il mancato conseguimento degli obiettivi di sostenibilità,
    anche perché, come è noto, la responsabilità degli amministratori sorge in
    relazione a violazioni di specifiche norme, quali ad esempio gli obblighi
    informativi, e vige in linea di principio la regola della c.d. <i>business <span class=SpellE>judgement</span> rule</i> che si basa sulla concezione,
    prettamente anglosassone, secondo cui il rapporto tra amministratori e soci di
    una società si fonda essenzialmente sui concetti di trust e di agency. </p>

<p class=MsoNormal style='text-align:justify'>Nei confronti degli
    amministratori si applica in sostanza una presunzione - superabile
    esclusivamente nella ipotesi in cui gli attori provino il contrario (ad
    esempio, si deve dimostrare l'assenza di “<span class=SpellE><i>procedural</i></span><i>
        due care</i>”, se il consiglio ha deliberato senza avere informazioni
    essenziali che era ragionevole ottenere, oppure dedicando un tempo palesemente
    insufficiente alla materia) - che gli amministratori abbiano agito informati,
    in buona fede, e nell'onesto convincimento che l'azione intrapresa fosse nel
    migliore interesse della società. </p>

<p class=MsoNormal style='text-align:justify'>
    <o:p>&nbsp;</o:p>
</p>

<p class=MsoNormal style='text-align:justify'>Anche nella ipotesi in cui gli
    obiettivi di sostenibilità trovassero spazio nello statuto, non si può pensare
    di imputare di per sé agli amministratori che non li conseguono una
    responsabilità a meno che non si provi in sede di azione di responsabilità che
    dalla condotta dell'amministratore ne sia derivato un pregiudizio in termini di
    lesione della integrità patrimoniale della società.</p>

<p class=MsoNormal style='text-align:justify'><b>In conclusione<o:p></o:p></b></p>

<p class=MsoNormal style='text-align:justify'>Come si evince dal percorso di
    cui si è fatto cenno nel presente contributo, la <b>sostenibilità non è solo
        una questione etica</b>, ma ha assunto anche <b>rilievo dal punto di vista
        economico</b>, diventando un obiettivo delle imprese di ogni dimensione e un
    elemento di competitività sul mercato.</p>

<p class=MsoNormal style='text-align:justify'>Sostenibilità significa per le
    imprese raggiungere un <b>grado di efficienza e rispondere alle richieste del
        mercato</b> che, rappresentato dai consumatori e dagli investitori ed
    operatori, sempre più esige dalle imprese il conseguimento di obiettivi di
    sostenibilità. </p>

<p class=MsoNormal style='text-align:justify'>La sostenibilità, pertanto, <b>orienta
        sia le scelte di investimento che quelle di finanziamento</b>. Il rispetto dei
    criteri ESG, di conseguenza, è diventato fondamentale per le imprese. Il passo
    successivo nel lungo percorso che ha portato il concetto di sostenibilità ad
    essere ora come un faro per le imprese, è quello di individuare le corrette
    modalità di enforcement di questi nuovi “doveri” (ad oggi tali a livello
    teorico) degli amministratori. </p>

<p class=MsoNormal style='text-align:justify'>Si presume, tuttavia, che tale
    processo potrà applicarsi in modo limitato al mondo delle imprese;
    sostanzialmente sarà limitato alle società di grandi dimensioni (che siano o
    meno quotate), considerando il fatto che a livello di governance e di processi
    tale nuovo assetto difficilmente potrebbe essere conseguito, perché
    eccessivamente oneroso, da aziende di dimensioni minori.</p>