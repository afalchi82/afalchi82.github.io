<article class="blog-post">

    <div class="dpp testo">
        <p ><b>Un nuovo scenario di azione</b></p>

        <p >In seguito all’accoglimento della Corporate Sustainability Reporting Directive (<b>CSRD</b>), a partire <b>dal 2026</b>, 50mila aziende in
            Europa e 6mila piccole e medie imprese italiane, saranno chiamate a redigere obbligatoriamente il <b>bilancio di sostenibilità</b> che avrà ad
            oggetto i dati del 2024. Alcune realtà di maggiori dimensioni sono già interessate da questo impegno. Altre, pur prescindendo dall’obbligo, in
            ragione dell’interesse per i temi legati alla sostenibilità e spinte dal desiderio di costruire una solida <b>green reputation</b> per le proprie
            persone e per gli Stakeholders, saranno portate ad adottare la medesima <b>rendicontazione</b>. Ma non è solo questa la riforma che chiama le
            imprese ad un diverso impegno. Anche a prescindere da questo aspetto che costituisce, comunque, un importante elemento di cui tener conto, i temi
            della sostenibilità sono ormai penetrati a fondo nelle dinamiche aziendali e hanno portato con se importanti cambiamenti nelle strategie di business
            comportando la comparsa di nuove figure aziendali e la valorizzazione di nuove competenze professionali.</p>

        <p ><b>Chi si occupa di sostenibilità in azienda? </b></p>

        <p >La trasformazione sostenibile per essere attuata richiede un cambio di cultura e di paradigma che può essere realizzato solo grazie alla
            costruzione di sinergie virtuose che vedono operare insieme più livelli aziendali e più risorse. Fatta salva ogni premessa di senso, come tutti i
            grandi cambiamenti, vi sono figure che sono chiamate ad innescare e promuovere il processo di cambiamento mettendo a sistema il contributo di una
            pluralità di persone. In questo scenario, se i vertici dell’azienda sono essenziali perché venga tracciata la rotta, la costruzione del percorso
            richiede vengano messe in campo nuove professionalità chiamate ad occuparsi, nello specifico, delle attività legate alla sostenibilità.</p>

        <p >Va da se che ogni realtà è diversa e la governance di un’impresa richiede un disegno peculiare che tenga conto delle dimensioni e delle
            caratteristiche del business, è possibile, tuttavia, individuare alcune figure professionali che, pur diversamente declinate a seconda della realtà
            in cui andranno ad operare, sono sempre più presenti nelle aziende italiane.</p>

        <p >Figura chiave di questo panorama è il <b>Sustainability Manager</b>, cui è affidato il compito di promuovere la visione di sostenibilità
            dell’azienda e, con il supporto della direzione aziendale e con i reparti amministrativi, gestionali e del marketing, di redigere il bilancio di
            Sostenibilità.</p>

        <p >Questa figura, di natura complessa e trasversale, è chiamata a interagire con processi e relazioni complessi e a lavorare a stretto contatto
            con i team di investimento e la direzione per sviluppare le migliori politiche e strutture ESG a livello aziendale; in <b>sinergia con il Compliance
                Officer</b>, il Sustainability Manager si adopererà per mitigare il rischio connesso alle attività d’impresa in relazione al raggiungimento
            degli obiettivi di sviluppo sostenibile secondo i pilastri definiti dagli ambiti ESG.</p>

        <p >Un’altra figura chiave della transizione sostenibile è il <b>Diversity and Inclusion Manager</b> il cui compito precipuo sarà quello di
            promuovere la diversità in azienda nelle sue molteplici dimensioni, in una prospettiva di crescita inclusiva cogliendo le opportunità dei
            cambiamenti e limitando i rischi, obiettivo questo intrinsecamente legato alla sostenibilità.</p>

        <p >Insieme al Sustainability Manager, il Diversity and Inclusion Manager si occuperà di implementare gli aspetti di sostenibilità in tutti i
            processi dell’azienda, da quelli più propriamente di business, alle operation, promuovendo una cultura della sostenibilità e comportamenti concreti
            di tutte le persone coinvolte.</p>

        <p >Ancora, una figura che può giocare un ruolo significativo in un percorso di cambiamento è l’<b>Ethics &amp; Business Integrity Manager</b>,
            il cui ruolo va declinato secondo una duplice prospettiva: in relazione all’attività d’impresa in una prospettiva squisitamente di business, che
            guarda agli Stakeholder e alla comunità nell’ambito della quale impatta l’attività dell’impresa; in relazione alle proprie persone, in prospettiva
            di tutela dei diritti umani e di valorizzazione dei percorsi di crescita e dei talenti.</p>

        <p ><b>Non solo figure nuove ma nuove competenze</b></p>

        <p >Accanto alle figure sopra descritte, nel panorama aziendale agiscono altri professionisti che con il Sustainability Manager, il Diversity
            and Inclusion Manager e l’Ethics &amp; Business Integrity Manager, hanno il compito di promuovere le iniziative di sostenibilità.</p>

        <p >In primo luogo, per il successo di un programma di sostenibilità aziendale, un ruolo di primo piano deve essere riconosciuto alla capacità
            dei dirigenti aziendali di creare consenso e ispirare le proprie persone con l’esempio.</p>

        <p >In secondo luogo, accanto ai <b>dirigenti aziendali</b>, vanno annoverate tette quelle figure, spesso già presenti in azienda, che sono
            chiamate ad aggiungere, alle loro competenze, una visione strategica in chiave di sviluppo sostenibile. Per queste risorse è essenziale individuare
            in modo puntuale, in uno schema di governance, aree di competenza o esperienze concrete.</p>

        <p >È vero, infatti, che siamo dinnanzi a profili in continua evoluzione, purtuttavia ci sono alcuni ambiti entro i quali è possibile delineare
            azioni particolarmente efficaci. Uno di questi è riconducibile al <b>profilo corporate </b>e comprende la gestione delle relazioni tra l’azienda e i
            diversi stakeholder esterni, come le Istituzioni nazionali e locali, l’Unione Europea, le associazioni di settore, gli enti locale e le ONG, con
            l’inclusione dei progetti di responsabilità sociale d’impresa. Un altro ambito di particolare rilievo è quello della <b>comunicazione</b> sia
            interna, chiave per creare e solidificare una cultura sostenibile e inclusiva, sia esterna nella gestione delle relazioni con i media, nel
            posizionamento del brand, nell’organizzazione di eventi, partnership e sponsorship in ambito sostenibilità.</p>

        <p >Un contributo essenziale può venire anche dall’area <b>Legal &amp; compliance</b> cui è affidata la concretizzazione delle iniziative
            suggerite dal legislatore in termini di sostenibilità e delle relative evoluzioni possibili. Ancora in una prospettiva di definizione della
            strategia di sviluppo aziendale e degli investimenti emerge lo spazio per tradurre in azioni concrete le indicazioni provenienti dagli ESG.</p>

        <p >Nella medesima prospettiva dell’azione promossa dal Diversity and Inclusion Manager e dall’Ethics &amp; Business Integrity Manager si
            inserisce il contributo della <b>funzione HR</b> vero e proprio valore aggiunto in un percorso di valorizzazione delle persone nel progetto di
            sviluppo sostenibile. In ambito <b>salute e sicurezza</b>, ritroviamo la possibilità di agire, in termini significativi, per la gestione sostenibile
            del business e del capitale umano. Analogo contributo in prospettiva di sviluppo strategico del business possono assicurare le funzioni che guardano
            alla <b>trasformazione digitale</b> e all’implementazione delle nuove tecnologie nell’attività d’impresa.</p>

        <p ><b>Quanto pesa la componente sostenibilità nell’attrarre i talenti?</b></p>

        <p >Guardando dall’altro lato della medagli e riscrivendo la domanda di partenza “quali persone sono utili alle imprese per promuovere una
            trasformazione sostenibile” secondo il diverso paradigma: “quali persone sono attratte dalle imprese che perseguono una reale trasformazione
            sostenibile” emerge l’importanza dell’elemento sostenibilità.</p>

        <p >Sempre più i talenti,<b> siano essi giovani alla ricerca della propria strada o professionisti affermati con un percorso solido alle
                spalle</b>, alla ricerca di un ambiente professionale appagante o di nuove sfide da cogliere, cercano un contesto entro il quale fare la
            differenza in termini virtuosi.</p>

        <p >La risposta alla crisi delle vocazioni in molti settori, così come alla ricerca di motivazioni è sempre più spesso affidata alla possibilità
            di contribuire concretamente al cambiamento nell’ambito della sostenibilità.</p>
    </div>

   

</article>