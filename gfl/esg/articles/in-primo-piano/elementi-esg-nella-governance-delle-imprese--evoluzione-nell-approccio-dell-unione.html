<article class="blog-post">


    <p><b><span>Inquadramento
                concettuale: lo scenario di riferimento</span></b></p>

    <p><span style="font-size:12.0pt;
        line-height:107%">La tendenza a concentrarsi sulla performance finanziaria a
            breve termine riduce sensibilmente la capacità delle aziende di integrare
            adeguatamente considerazioni di sostenibilità nelle strategie e decisioni
            aziendali. Questo comporta il rischio per le aziende di non identificare e/o
            affrontare adeguatamente il cambiamento climatico e altri rischi e impatti
            ambientali, sociali e umani (inclusi i diritti dei lavoratori, il lavoro
            minorile, ecc.) nelle loro attività e, ancora, nelle catene di fornitura. In
            particolare, molte aziende si riforniscono da enti con sede in Paesi con bassi
            livelli di standard sociali, diritti umani o ambientali e dove
            l'identificazione e la mitigazione dei relativi rischi e impatti è ancora molto
            limitata e difficile.</span></p>

    <p><span style="font-size:12.0pt;
        line-height:107%">Questa situazione - spinta dal mercato degli investitori - è
            stata facilitata da <b>carenze nella legislazione societaria e nei codici di
                governance,</b> in quanto, laddove circoscrivano la responsabilità degli
            amministratori nei confronti dei soli azionisti, non coprono sufficientemente
            gli interessi di altri interlocutori dell'azienda, compresi quanti siano
            interessati alla comunità o 'all'ambiente di riferimento.</span></p>

    <p><span style="font-size:12.0pt;
        line-height:107%">L'Unione europea e molti Stati membri stanno quindi <b>implementando
                i propri ordinamenti</b> con regole e strumenti volti a realizzare iniziative
            istituzionali e normative nel perseguimento degli obietti del Green Deal, nella
            cui comunicazione già si evidenziava che “la sostenibilità dovrebbe essere
            ulteriormente integrata nel quadro di governo societario, poiché molte aziende
            si concentrano ancora troppo sulla performance finanziaria a breve termine
            rispetto ai loro aspetti di sviluppo e sostenibilità a lungo termine".</span></p>

    <p><b><span style="font-size:12.0pt;
        line-height:107%">&nbsp;</span></b></p>

    <p><b><span style="font-size:12.0pt;
        line-height:107%">Perimetro di attività ESG dell'organo di amministrazione</span></b></p>

    <p><span style="font-size:12.0pt;
        line-height:107%">Nel <b>Codice di corporate governance 2020</b>, all'articolo
            1, “Ruolo dell'organo di amministrazione”, il Principio I stabilisce che:
            “L'organo di amministrazione guida la società perseguendone il successo
            sostenibile”, definendo strategie coerenti con tale finalità. Nelle Definizioni
            del Codice, il successo sostenibile è esplicitato come segue: “Obiettivo che
            guida l'azione dell'organo di amministrazione e che si sostanzia nella creazione
            di valore nel lungo termine a beneficio degli azionisti, tenendo conto degli
            interessi degli altri stakeholder rilevanti per la società”.</span></p>

    <p><span style="font-size:12.0pt;
        line-height:107%">Dunque, proprio per la continuità aziendale di lungo termine,
            l'indifferenza o la noncuranza rispetto alla portata dei potenziali cambiamenti
            negli scenari aziendali (oggi anche frutto del cambiamento climatico e delle
            disuguaglianze generate da approcci spesso mirati alla massimizzazione di
            target finanziari di breve periodo) potrebbero configurare elementi di responsabilità
            degli amministratori.</span></p>

    <p><span style="font-size:12.0pt;
        line-height:107%">Da questo concetto muove la necessità di <b>sviluppare una
                coerente visione strategica sostenibile</b>. D'altro canto, le attuali prassi
            aziendali mostrano come la costruzione dei <b><i>sustainable business model </i></b>in
            un orizzonte temporale di lungo termine non sembra oggi poter prescindere dal
            rispetto di tali principi e dai <b>seguenti elementi di cui dotare il sistema
                di governance</b>: strategia che integri aspetti di sostenibilità specifici per
            perseguire la creazione di valore nel lungo periodo; presidio attento dei
            rischi, necessariamente integrato con quelli relativi alla sostenibilità in uno
            scenario on-going; processo di individuazione degli stakeholder rilevanti e
            determinazione della materialità dei temi e delle informazioni fondata anche,
            ove possibile e opportuno, su iniziative di stakeholder engagement; la
            struttura adeguata dei controlli; la corretta informativa (reporting e
            disclosure) societaria.</span></p>

    <p><span style="font-size:12.0pt;
        line-height:107%">Al fine di <b>mitigare le potenziali criticità e
                misunderstanding</b>, occorre siano individuate e adottate alcune linee guida
            per definire le modalità di governance e di controllo dei processi di reporting
            dei dati non finanziari approfondendo, nel contempo, l'interrelazione esistente
            tra l'attività di assurance tra questo tipo di informativa e quella di natura
            finanziaria.</span></p>

    <p><span style="font-size:12.0pt;
        line-height:107%">Non è un caso che alcuni tra i principali investitori
            finanziari internazionali (quali, ad esempio, Blackrock, Norway's Oil Fund,
            Japan Government Investment Fund) hanno pubblicamente richiesto alle
            istituzioni politiche e agli operatori economici un'accelerazione verso
            l'adozione dei criteri di reporting della Task Force on Climate-related
            Financial Disclosures (TCFD) e dei Sustainability Accounting Standards Board
            (SASB) Standards.</span></p>

    <p><span style="font-size:12.0pt;
        line-height:107%">Si deve rimarcare il <b>ruolo crescente della disclosure</b>
            connessa alla “climate risk analysis”, nell'ambito della quale sono inclusi
            molti fattori di rischio cui investitori e clienti sembrano oggi
            particolarmente sensibili nell'articolazione delle proprie scelte di
            portafoglio in attività di Sustainable and Responsible Investing (SRI).</span></p>

    <p><b><span style="font-size:12.0pt;
        line-height:107%">&nbsp;</span></b></p>

    <p><b><span style="font-size:12.0pt;
        line-height:107%">Riferimenti regolamentari recenti: il Codice di Corporate
                Governance 2020</span></b></p>

    <p><span style="font-size:12.0pt;
        line-height:107%">Le <b>novità sostanziali del Codice</b> che hanno avuto
            maggior impatto sulla governance, come evidenziato in sede di lancio dallo
            stesso Comitato, <b>seguono due direttrici fondamentali:</b></span></p>

    <p><b><span style="font-size:12.0pt;
        line-height:107%">sostenibilità</span></b><span style="font-size:12.0pt;
        line-height:107%">: il nuovo Codice intende stimolare le società quotate ad
            adottare strategie sempre più orientate alla sostenibilità dell'attività
            d'impresa: compito prioritario dell'organo di amministrazione è perseguire il
            “successo sostenibile” dell'impresa, definito quale obiettivo di creare valore
            nel lungo termine a beneficio degli azionisti tenendo conto degli interessi
            degli stakeholder rilevanti per la sua attività; si tratta quindi di un
            perimetro più ampio della sostenibilità “ESG”.</span></p>

    <p><b><span style="font-size:12.0pt;
        line-height:107%">engagement</span></b><span style="font-size:12.0pt;
        line-height:107%">: il nuovo Codice raccomanda alle società quotate di
            sviluppare il dialogo con il mercato attraverso l'adozione di politiche di
            engagement complementari a quelle degli investitori istituzionali e dei gestori
            degli attivi; il Codice indica il dialogo con gli stakeholder come concreta
            modalità di contribuire al perseguimento del successo sostenibile.</span></p>

    <p><b><span style="font-size:12.0pt;
        line-height:107%">&nbsp;</span></b></p>

    <p><b><span style="font-size:12.0pt;
        line-height:107%">Gestione e supervisione dei rischi ESG dell'Autorità bancaria
                europea</span></b></p>

    <p><span style="font-size:12.0pt;
        line-height:107%">Dopo un'approfondita indagine e il relativo discussion paper
            realizzati nel novembre dell'anno precedente, a giugno 2021 l'<b>EBA</b> ha
            pubblicato la sua <b>relazione sulla gestione e sulla vigilanza dei rischi ESG</b>.
            La relazione, che è una componente fondamentale di un'attività più ampia
            dell'EBA in ambito ESG, fornisce una proposta esaustiva sulla modalità con cui
            i fattori e i rischi ESG dovrebbero essere inclusi nel quadro normativo e di
            vigilanza per gli enti creditizi e le imprese di investimento</span></p>

    <p><span style="font-size:12.0pt;
        line-height:107%">In merito alla maggior parte dei grandi istituti di credito
            europei, si evidenzia come la loro governance sia ritenuta inadeguata per
            garantire una risposta efficace alla crisi climatica.</span></p>

    <p><span style="font-size:12.0pt;
        line-height:107%">Le <b>carenze comunemente riscontrate nella governance</b>
            sono: mancanza di ownership strategica: la responsabilità della gestione dei
            rischi ESG non è definita adeguatamente; carenza di conoscenze e competenze
            specifiche su fattori e rischi ESG, non affrontata con programmi di formazione
            adeguati; gestione inefficace del rischio di terze parti: gli enti non
            raccolgono o non possono raccogliere dati sufficienti e/o accurati sui propri
            clienti e sulle controparti, in relazione ai fattori ESG, per valutarne
            adeguatamente i relativi rischi; i fattori ESG non sono sufficientemente
            integrati nella cultura aziendale (es. gestione dei conflitti di interesse).</span></p>

    <p><span style="font-size:12.0pt;
        line-height:107%">In merito alle <b>tematiche di <i>risk management</i></b>,
            l'indagine dell'EBA ha mostrato come un numero crescente di enti creditizi stia
            lavorando per identificare la rilevanza dei rischi ESG. E tuttavia, sebbene i
            rischi legati al clima siano generalmente considerati “material” per le loro
            attività, gli sforzi attuali per implementare specifici processi di gestione
            del rischio sono limitati; in particolare, sembra che gli istituti creditizi
            non abbiano ancora stabilito i KPI necessari per un processo interno di
            aggiornamento del rischio, né altre tipologie di approcci più sofisticati.</span></p>

    <p><span style="font-size:12.0pt;
        line-height:107%">Dopo la fotografia dello stato dell'arte, la <b>relazione
                fornisce alcune soluzioni dettagliate</b> in rapporto ai diversi ambiti
            indagati: </span></p>

    <p class="MsoListParagraphCxSpFirst" style="text-align:justify;text-indent:-18.0pt"><span
                                                                                                                                style="font-size:12.0pt;line-height:107%;font-family:Symbol">·<span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;
            </span></span><span>impatto dei
            rischi ESG, la relazione illustra gli indicatori disponibili, le metriche e i
            metodi di valutazione necessari per un'efficace gestione dei rischi ESG e
            identifica le lacune e le problematiche su questo fronte;</span></p>

    <p class="MsoListParagraphCxSpMiddle" style="text-align:justify;text-indent:-18.0pt"><span
                                                                                                                                style="font-size:12.0pt;line-height:107%;font-family:Symbol">·<span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;
            </span></span><span>raccomandazioni a
            includere i rischi ESG nelle considerazioni relative ai rischi: per gestire
            tali rischi come elementi “attivatori” dei rischi finanziari, nella propensione
            al rischio e nei processi di allocazione del capitale;</span></p>

    <p class="MsoListParagraphCxSpLast" style="text-align:justify;text-indent:-18.0pt"><span
                                                                                                                                style="font-size:12.0pt;line-height:107%;font-family:Symbol">·<span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;
            </span></span><span>proposta per un
            approccio graduale: l'EBA ritiene necessario estendere l'orizzonte temporale
            della valutazione prudenziale della resilienza dei modelli di business degli
            enti, applicando un orizzonte di almeno 10 anni per rilevare i rischi fisici,
            le pertinenti politiche pubbliche o tendenze transitorie più ampie; la
            relazione propone un approccio graduale, iniziando con l'introduzione di
            fattori e rischi ambientali e legati al clima nel modello di business e
            nell'analisi della governance interna. Questa relazione va considerata
            complementare alle disposizioni di cui ai regolamenti sulla tassonomia e sulle
            informative relative alla finanza sostenibile (SFDR), che forniscono metriche
            fondamentali a sostegno delle strategie e della gestione del rischio.</span></p>

    <p><b><span style="font-size:12.0pt;
        line-height:107%">&nbsp;</span></b></p>

    <p><b><span style="font-size:12.0pt;
        line-height:107%">Scenario normativo europeo verso una <i>sustainable corporate
                    governance</i></span></b></p>

    <p><span style="font-size:12.0pt;
        line-height:107%">Per rivolgere lo sguardo (invero appena oltre la siepe) sui
            futuri, plausibili scenari relativi alla responsabilità degli organi di governo
            e all'organizzazione aziendale in un sistema socioeconomico volto al
            perseguimento degli SDGs, è imprescindibile osservare come gli ambiti
            complementari della normativa europea, in questa fase, in questi mesi, siano
            contraddistinti da un impressionante allineamento con riguardo alla tempistica
            e, auspichiamo tutti, all'efficacia delle sue diverse molteplici componenti nei
            settori della sustainability disclosure, della governance societaria
            sostenibile, della finanza sostenibile e della tassonomia degli investimenti
            sostenibili con riguardo al secondo “pillar” sociale (dopo quello ambientale
            del regolamento 852/2020). In questa sede, ci si limita ad accennare ai primi
            due ambiti normativi.</span></p>

    <p><b><span style="font-size:12.0pt;
        line-height:107%">Proposta di <i>Corporate Sustainability Due Diligence
                    Directive</i> (CSDD)</span></b></p>

    <p><span style="font-size:12.0pt;
        line-height:107%">Il 23 febbraio u.s. la Commissione europea ha pubblicato una <b>prima
                proposta di Corporate Sustainability Due Diligence</b> (CSDD), direttiva in
            materia di due diligence e di filiera di sostenibilità aziendale. La normativa
            obbligherà le grandi aziende dell'Unione e le società estere che operano
            all'interno dell'Unione – che soddisfano specifiche soglie dimensionali di
            dipendenti e fatturato – a considerare, identificare, prevenire e contrastare i
            potenziali impatti negativi sui diritti umani (es.: lavoro minorile e
            sfruttamento dei lavoratori) e sull'ambiente (es.: inquinamento e perdita di
            biodiversità) derivanti dalle attività realizzate, nelle proprie filiali e
            anche nell'ambito della propria catena del valore, nonché rendere conto delle
            relative iniziative attuate.</span></p>

    <p><span style="font-size:12.0pt;
        line-height:107%">La proposta riguarderebbe circa <b>13.000 società europee</b>
            e <b>4.000 società extraeuropee</b>.</span></p>

    <p><span style="font-size:12.0pt;
        line-height:107%">In particolare, la direttiva riguarda direttamente:</span></p>

    <p><b><span style="font-size:12.0pt;
        line-height:107%">società UE:</span></b></p>

    <p><span style="font-size:12.0pt;
        line-height:107%">(Gruppo 1) le società di dimensioni rilevanti con oltre 500
            dipendenti e un fatturato netto di oltre 150 milioni di euro complessivi;</span></p>

    <p><span style="font-size:12.0pt;
        line-height:107%">(Gruppo 2): altre società a responsabilità limitata con oltre
            250 dipendenti e un fatturato netto superiore a 40 milioni di euro complessivi,
            che operino in settori ad alto rischio (quali ad es.: settori tessile,
            agricolo, estrattivo) di violazione dei diritti umani o di danni ambientali
            (per queste aziende le disposizioni vincolanti inizieranno ad applicarsi due
            anni dopo l'entrata in vigore delle disposizioni per il Gruppo 1);</span></p>

    <p><b><span style="font-size:12.0pt;
        line-height:107%">imprese extra UE attive nell'UE con soglie di fatturato
                allineate ai Gruppi 1 e 2, generato nell'UE.</span></b></p>

    <p><span style="font-size:12.0pt;
        line-height:107%">Formalmente, le <b>PMI non rientrano nel campo di
                applicazione della direttiva</b>. Nondimeno, molte di esse potrebbero essere
            indirettamente interessate dalle nuove norme nelle vesti di soggetti operanti
            nella supply chain di un'azienda obbligata.</span></p>

    <p><span style="font-size:12.0pt;
        line-height:107%">Le società coinvolte dovranno quindi implementare una
            dettagliata politica di due diligence che contempli quantomeno i seguenti
            elementi: approccio della società alla due diligence; codice di condotta; processi
            di attuazione della due diligence; verifica della compliance rispetto al codice
            di condotta.</span></p>

    <p><span style="font-size:12.0pt;
        line-height:107%">Nella pratica, la <b>nuova proposta richiederà alle società
                coinvolte di</b>:</span></p>

    <p class="MsoListParagraphCxSpFirst" style="text-align:justify;text-indent:-18.0pt"><span
                                                                                                                                style="font-size:12.0pt;line-height:107%;font-family:Symbol">·<span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;
            </span></span><span>integrare la <i>due
                diligence</i> nelle proprie politiche;</span></p>

    <p class="MsoListParagraphCxSpMiddle" style="text-align:justify;text-indent:-18.0pt"><span
                                                                                                                                style="font-size:12.0pt;line-height:107%;font-family:Symbol">·<span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;
            </span></span><span>identificare
            effettivi o potenziali impatti negativi sui diritti umani e sull'ambiente;</span></p>

    <p class="MsoListParagraphCxSpMiddle" style="text-align:justify;text-indent:-18.0pt"><span
                                                                                                                                style="font-size:12.0pt;line-height:107%;font-family:Symbol">·<span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;
            </span></span><span>prevenire o
            mitigare potenziali impatti;</span></p>

    <p class="MsoListParagraphCxSpMiddle" style="text-align:justify;text-indent:-18.0pt"><span
                                                                                                                                style="font-size:12.0pt;line-height:107%;font-family:Symbol">·<span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;
            </span></span><span>eliminare o
            ridurre al minimo gli impatti effettivi;</span></p>

    <p class="MsoListParagraphCxSpMiddle" style="text-align:justify;text-indent:-18.0pt"><span
                                                                                                                                style="font-size:12.0pt;line-height:107%;font-family:Symbol">·<span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;
            </span></span><span>istituire e
            implementare procedure di reclamo/ricorso attivabili da parte dei singoli, dei
            sindacati e di organizzazioni della società civile;</span></p>

    <p class="MsoListParagraphCxSpMiddle" style="text-align:justify;text-indent:-18.0pt"><span
                                                                                                                                style="font-size:12.0pt;line-height:107%;font-family:Symbol">·<span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;
            </span></span><span>monitorare
            l'efficacia della politica e delle misure di due diligence</span></p>

    <p class="MsoListParagraphCxSpLast" style="text-align:justify;text-indent:-18.0pt"><span
                                                                                                                                style="font-size:12.0pt;line-height:107%;font-family:Symbol">·<span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;
            </span></span><span>effettuare una
            disclosure sulla due diligence.</span></p>

    <p><span style="font-size:12.0pt;
        line-height:107%">Da un esame anche sommario delle attività sopraelencate, è
            verosimile che le PMI siano esposte ad oneri derivanti dai rapporti commerciali
            con le aziende coinvolte, laddove queste ultime effettuino richieste
            informative ai propri fornitori ai fini della compliance alla direttiva.
            Pertanto, la Commissione dispone altresì che gli Stati membri predispongano
            misure di sostegno per aiutare le PMI a sviluppare la capacità operativa e
            finanziaria per fronteggiare tale evenienza: tali misure includono lo sviluppo
            di siti web, piattaforme o portali dedicati e potenziale sostegno finanziario
            per le PMI.</span></p>

    <p><span style="font-size:12.0pt;
        line-height:107%">Per garantire che la <i>sustainability due diligence</i> diventi
            parte integrante dell'intero funzionamento delle società, la proposta introduce
            in capo agli amministratori anche gli obblighi di impostare, articolare e
            supervisionare le politiche e le azioni (di cui saranno responsabili) di due
            diligence, integrando quest'ultima nella strategia aziendale.</span></p>

    <p><span style="font-size:12.0pt;
        line-height:107%">Inoltre, le società del Gruppo 1 devono disporre di un piano
            per garantire che la loro strategia aziendale lo sia compatibile con la
            limitazione del riscaldamento globale a 1,5° C in linea con l'accordo di
            Parigi.</span></p>

    <p><span style="font-size:12.0pt;
        line-height:107%">Gli Stati membri, inoltre, dovranno assicurare che le società
            considerino obiettivi di contenimento del <i>global warming</i> di cui agli
            accordi di Parigi e di riduzione delle emissioni in caso in cui il global
            warming e il climate change sia (o dovrebbe essere identificato) tra i
            principali rischi o impatti dell'attività societaria, nell'ambito della
            predisposizione dell'eventuale componente variabile della remunerazione degli
            amministratori connessa al contributo fornito alla business strategy di lungo
            periodo e alla sostenibilità aziendale.</span></p>

    <p><span style="font-size:12.0pt;
        line-height:107%">Di particolare rilievo risultano le previsioni secondo le
            quali le <b>autorità amministrative nazionali</b> nominate dagli Stati membri
            saranno responsabili della supervisione delle nuove regole e potranno
            infliggere sanzioni finanziarie e di compliance, proporzionate e dissuasive, in
            caso di inosservanza. Gli Stati membri dovranno assicurare la tutela degli
            interessi sotto il profilo della responsabilità civile: le vittime dei danni
            generati dall'inosservanza delle disposizioni in tema di due diligence dovranno
            essere risarcite (dunque gli Stati dovranno garantire la possibilità di agire
            in giudizio per i danni che si sarebbero potuti evitare con le dovute
            precauzioni e misure di due diligence).</span></p>

    <p><b><span style="font-size:12.0pt;
        line-height:107%">Queste norme integreranno le norme dell'Unione
                sull'informativa sulla sostenibilità</span></b><span style="font-size:12.0pt;
        line-height:107%">, con effetti anche nel settore dei servizi finanziari:
            obiettivo finale è garantire che il sistema economico dell'Unione, con
            riferimento sia al settore privato sia al settore pubblico, agisca in ambito
            internazionale nel pieno rispetto dei propri impegni in materia di protezione
            diritti umani e di promozione dello sviluppo sostenibile.</span></p>

    <p><span style="font-size:12.0pt;
        line-height:107%">La proposta passerà ora al Parlamento europeo e al Consiglio
            per l'approvazione. Una volta adottata, gli Stati membri avranno due anni per
            recepire la direttiva nell'ordinamento nazionale.</span></p>

    <p><span style="font-size:12.0pt;
        line-height:107%">&nbsp;</span></p>

    <p><b><span style="font-size:12.0pt;
        line-height:107%">Proposta di Corporate Sustainability Reporting Directive
                (CSRD)</span></b></p>

    <p><span style="font-size:12.0pt;
        line-height:107%">Nella prima versione della nuova <i>Corporate Sustainability
                Reporting Directive</i> presentata dalla Commissione, peraltro attualmente oggetto
            di accesa negoziazione proprio con riferimento ai soggetti coinvolti, è
            prevista l'estensione delle disposizioni obbligatorie a tutte le PMI quotate (a
            eccezione delle micro-imprese quotate), oltre che tutte le società, banche e
            assicurazioni di grandi dimensioni prescindendo dalla rilevanza pubblica nella
            qualità di emittenti di valori mobiliari. Sebbene a molti operatori la portata
            della misura di estensione risulti, verosimilmente, ancora inadeguata rispetto
            alle circostanze dello scenario attuale (con quasi 23 milioni di PMI
            nell'EU-27), in cui la grande maggioranza degli investimenti di sistema in PMI
            è effettuata al di fuori dei circuiti dei mercati regolamentati, appaiono
            rimarchevoli le modifiche che la proposta, nei diversi paragrafi dell'articolo
            1, apporta all'oggetto della rendicontazione. Da tali modifiche, infatti,
            seguono nuove sponde di responsabilità per gli organi di amministrazione e
            controllo e presumibili implicazioni con aspetti di governance.</span></p>

    <p><span style="font-size:12.0pt;
        line-height:107%">Rispetto alle disposizioni vigenti, la <b>proposta individua
                poi un nuovo fronte informativo nella disclosure di informazioni sulle
                principali ripercussioni negative </b>legate all'impresa e alla sua catena del
            valore. Inoltre, la CSRD esplicita ed amplia clamorosamente la frontiera della
            rendicontazione alla supply chain, non più limitata ai rischi connessi ai
            driver genericamente considerati della NFRD, ma estesa ai vari aspetti che
            caratterizzano il processo di valorizzazione economica, dal business model alle
            strategie, dai target alla governance, dalle attività di due diligence inerenti
            ai “<i>sustainability matters</i>”, agli impatti avversi, anche potenziali,
            della supply chain e alle relative azioni di mitigazione: in breve, la quasi
            totalità delle informazioni oggetto di rendicontazione obbligatoria.</span></p>

    <p><span style="font-size:12.0pt;
        line-height:107%">Ancor più significativa rispetto alle responsabilità di
            governance è la <b>modifica apportata dal paragrafo 9 all'articolo 33 della
                direttiva contabile</b>, che “allinea” la responsabilità collettiva dei membri
            degli organi di amministrazione, gestione e controllo agli obblighi riveduti in
            materia di informativa sulla sostenibilità. Eliminando il riferimento alla
            possibilità di predisporre una relazione separata per la comunicazione delle
            informazioni sulla sostenibilità, la norma riduce, di fatto, i “gradi di libertà”
            nel gestire due tipologie di rendicontazione un tempo autonome e distinte,
            integrando la seconda (il sustainability reporting) formalmente, oltre che
            effettivamente, nella prima (il financial reporting).</span></p>

    <p><span style="font-size:12.0pt;
        line-height:107%">Infine, una <b>serie di specifiche andrebbero a influenzare
                la percezione e il confine dell'attività degli organi di amministrazione e
                controllo</b>: il paragrafo 4 introduce nella direttiva contabile l'articolo
            19-ter, che stabilisce, tra le altre, quali informazioni pertinenti ai fattori
            di governance debbano essere puntualizzate nei “sustainability reporting
            standards”; il paragrafo 10 modifica l'articolo 34 della direttiva contabile e
            introduce l'obbligo di certificazione di conformità dell'informativa sulla
            sostenibilità, con implicazioni dirette sugli ambiti di responsabilità degli
            organi aziendali.</span></p>

    <p><span style="font-size:12.0pt;
        line-height:107%">Elemento di frontiera per quanto attiene al reporting, lo <b><i>shared
                    value</i> ha una portata trasversale rispetto all'oggetto di primarie normative
                europee attualmente in discussione</b> (in specie, la CSRD e la CSDD): da un
            lato, dalla sua nuova consistenza “scientifica” (nella funzione di sorgente del
            valore aziendale) dipenderà uno dei segmenti del perimetro del principio di
            materialità (nella dimensione vuoi financial vuoi sustainability), dall'altro
            lato, dalla sua dimensione politicamente condivisa (natura e ampiezza del
            concetto nei diversi contesti legislativi) potrebbero emergere considerazioni
            significative con riguardo alle responsabilità degli organi aziendali. (Per un
            ulteriore approfondimento sulla Direttiva CSRD si rimanda anche a: Bonomelli,
            Evoluzione nella comunicazione della sostenibilità delle PMI: la Corporate
            Sustainability Reporting Directive, in questo portale).</span></p>

    <p><b><span style="font-size:12.0pt;
        line-height:107%">&nbsp;</span></b></p>

    <p><b><span style="font-size:12.0pt;
        line-height:107%">Considerazioni conclusive</span></b></p>

    <p><span style="font-size:12.0pt;
        line-height:107%">Se una <b>buona governance</b> è uno <b>strumento
                indispensabile</b> per diffondere efficacemente all'interno dell'organizzazione
            le decisioni del board, permettendo a tutti di acquisire maggiore
            consapevolezza sulla possibilità di attuare un cambiamento determinante e di
            trovare il potere per influenzare anche le scelte più marginali, il board deve
            integrare le considerazioni relative alla sostenibilità nella strategia,
            approvandone i target e misurandone poi il raggiungimento attraverso un
            concreto coinvolgimento nella ridefinizione del sistema di controllo interno e
            di gestione dei rischi.</span></p>

    <p><span style="font-size:12.0pt;
        line-height:107%">Il modello dovrà essere nuovamente riconsiderato e rivalutato
            qualora incompatibile con il percorso di transizione, anche alla luce di nuovi
            paletti imposti dal perseguimento degli obiettivi di politica economica
            condivisi sul piano internazionale. L'orientamento verso la sostenibilità di
            lungo periodo può richiedere fondamentali cambiamenti strategici nei modelli di
            business, cambiamenti che alcune organizzazioni potranno valutare e realizzare
            in tempi non brevi, riallocando capitale e talenti in modo diverso e
            compatibile con tale finalità.</span></p>

    <p><b><span style="font-size:12.0pt;
        line-height:107%">Le prospettive di evoluzione normativa</span></b></p>

    <p><span style="font-size:12.0pt;
        line-height:107%">Con lo sguardo rivolto in avanti, allo scopo di acquisire
            consapevolezza circa i confini dello scenario normativo che va delineandosi col
            perfezionarsi delle odierne iniziative europee di politica economica, non c'è
            dubbio che, sui diversi fronti (produzione, finanza, disclosure, governance),
            il legislatore abbia optato per un giro di vite rispetto ai comportamenti degli
            operatori economici con riguardo ai <i>sustainability issues</i>.</span></p>

    <p><span style="font-size:12.0pt;
        line-height:107%">Certamente, con specifico riguardo alla proposta di CSDD,
            sarebbe auspicabile che, prima dell'approvazione, Parlamento europeo e
            Consiglio chiariscano alcuni aspetti:</span></p>

    <p class="MsoListParagraphCxSpFirst" style="text-align:justify;text-indent:-18.0pt"><span
                                                                                                                                style="font-size:12.0pt;line-height:107%;font-family:Symbol">·<span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;
            </span></span><b><span>impatti del
                business</span></b><span> lungo
            l'intera catena del valore: a) chiarimento del concetto di “established
            business relationships” (rapporti commerciali consolidati): per misurare il
            loro impatto lungo l'intera catena del valore, le aziende avranno bisogno di
            maggiore chiarezza sull'entità della loro responsabilità e sul concetto di
            “rapporti commerciali consolidati” che pare alla base della “profondità” degli
            adempimenti di due diligence; b) informazioni dai fornitori: le aziende con
            rapporti nella loro catena di fornitura al di fuori dell'UE dovranno accedere a
            informazioni affidabili sui loro fornitori: la chiarezza e la certezza del
            diritto saranno essenziali perché amministratori e professionisti possano
            espletare le proprie attività.</span></p>

    <p class="MsoListParagraphCxSpMiddle" style="text-align:justify;text-indent:-18.0pt"><span
                                                                                                                                style="font-size:12.0pt;line-height:107%;font-family:Symbol">·<span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;
            </span></span><b><span>necessità di
                verifica esterna per l'affidabilità della due diligence</span></b><span>: le aziende devono
            valutare i propri
            processi e controlli interni in modo da poter affrontare gli impatti negativi
            sulle proprie operazioni e catene di fornitura; la verifica della due diligence
            di parte terza indipendente (con specifiche competenza professionali che
            garantiscano la qualità nell'erogazione di tale servizio) è fondamentale per
            consolidare fiducia e legittimazione dei soggetti coinvolti in questo processo;</span></p>

    <p class="MsoListParagraphCxSpMiddle" style="text-align:justify;text-indent:-18.0pt"><span
                                                                                                                                style="font-size:12.0pt;line-height:107%;font-family:Symbol">·<span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;
            </span></span><b><span>coerenza tra
                CSRD e CSDD</span></b><span>: sebbene
            sia chiara l'intenzione della Commissione di allineare la proposta di CSDD alla
            CSRD (le due iniziative sono strettamente correlate), va osservato che sia
            l'ambito di applicazione sia la tempistica di attuazione delle due direttive
            siano significativamente differenti, circostanza che può generare una riduzione
            della loro efficacia e un incremento degli oneri di attuazione;</span></p>

    <p class="MsoListParagraphCxSpMiddle" style="text-align:justify;text-indent:-18.0pt"><span
                                                                                                                                style="font-size:12.0pt;line-height:107%;font-family:Symbol">·<span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;
            </span></span><b><span>chiarezza sui
                doveri degli amministratori</span></b><span style="font-size:12.0pt;line-height:
        107%">: se i diritti umani e gli obiettivi ambientali e climatici devono essere
            integrati nelle decisioni aziendali, occorre certezza giuridica in merito ai
            doveri di diligenza degli amministratori. Gli articoli 25 (Obbligo di diligenza
            degli amministratori) e 26 (Istituzione e controllo della due diligence)
            sull'obbligo di diligenza degli amministratori rimandano alla implementazione
            normativa e regolamentare nazionale e ciò può generare ambiguità, differenze o
            divergenze di trattamento e interpretazione nel contesto operativo europeo</span></p>

    <p class="MsoListParagraphCxSpLast" style="text-align:justify;text-indent:-18.0pt"><span
                                                                                                                                style="font-size:12.0pt;line-height:107%;font-family:Symbol">·<span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;
            </span></span><b><span>lotta al
                cambiamento climatico</span></b><span>:
            è certamente sfidante e significativa la proposta della Commissione di
            collegare la remunerazione degli amministratori con gli obiettivi di
            sostenibilità (art. 15, comma 3, CSDD): combattere il cambiamento climatico
            richiede misure radicali, non c'è dubbio; occorre tuttavia prevedere linee
            generali di comportamento omogenee nei diversi contesti aziendali coinvolti.</span></p>

    
</article>